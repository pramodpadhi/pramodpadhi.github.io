<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Murali</title>
    <link rel="stylesheet" href="css/style.css">
</head>
<body>
    <header>
        <img src="img/omshanti.png" alt="">
        <h1>ମୁରଲି </h1>            
    </header>
    
    <div class="container">
        <section>
            <h1>Brahma Kumaris</h1>
            <p>“ମିଠେ ବଚ୍ଚେ:—</p>
            <p class="blue">ସତ୍ୟ ପିତା ପରମାତ୍ମା ସତ୍ୟ ଖଣ୍ଡ ଅର୍ଥାତ୍ ସତ୍ୟଯୁଗ ସ୍ଥାପନ କରୁଛନ୍ତି, ତୁମେମାନେ ବାବାଙ୍କ ଠାରୁ ସତ୍ୟ ଜ୍ଞାନ ଶୁଣି ନରରୁ ନାରାୟଣ ହେବା ପାଇଁ ବାବାଙ୍କ ପାଖକୁ ଆସିଛ ।”</p>
            <p></p>
            <p>ପ୍ରଶ୍ନ:-</p>
            <p  class="blue">ତୁମ ପିଲାମାନଙ୍କୁ ନିଜର ଘର ସଂସାର ଭିତରେ ବହୁତ-ବହୁତ ସତର୍କ ହୋଇ ଚଳିବାକୁ ହେବ - କାହିଁକି?</p>
            <p></p>
            <p>ଉତ୍ତର:-</p>
            <p  class="blue">କାହିଁକି ନା ତୁମର ଗତିମତ ସମସ୍ତଙ୍କଠାରୁ ଅଲଗା । ତୁମର ଏହା ଗୁପ୍ତ ଜ୍ଞାନ ଅଟେ । ସେଥିପାଇଁ ବିଶାଳ ବୁଦ୍ଧି ହୋଇ ସମସ୍ତଙ୍କ ସହିତ ସମ୍ପର୍କ ରକ୍ଷା କରିବାକୁ ହେବ । ମନ ଭିତରେ ଭାବିବାକୁ ହେବ ଯେ ଆମେ ସମସ୍ତେ ଭାଇ-ଭାଇ ଅଥବା ଭାଇ-ଭଉଣୀ ଅଟୁ । ବାକି ଏପରି ନୁହେଁ ଯେ ସ୍ତ୍ରୀ ନିଜର ସ୍ୱାମୀକୁ ଭାଇ ବୋଲି କହିବ । ଏହା ଦ୍ୱାରା ଯେଉଁମାନେ ଶୁଣୁଥିବେ କହିବେ ଏମାନେ ଏପରି କ’ଣ କହୁଛନ୍ତି । ତେଣୁ ବଡ କାଇଦାରେ ଚାଲିବାକୁ ହେବ ।</p>
            <p></p>
            <p>ଓମ୍ ଶାନ୍ତି ।</p>
            <p  class="blue">ଆତ୍ମିକ ପିତା ବସି ପିଲାମାନଙ୍କୁ ବୁଝାଉଛନ୍ତି । ଆତ୍ମିକ ଅକ୍ଷର ନ କହି କେବଳ ବାବା କହିଲେ ମଧ୍ୟ ବୁଝି ହେବ ଯେ ଇଏ ରୁହାନୀ ବାବା ଅର୍ଥାତ୍ ଆତ୍ମିକ ପିତା ଅଟନ୍ତି । ବାବା ବସି ପିଲାମାନଙ୍କୁ ବୁଝାଉଛନ୍ତି । ସମସ୍ତେ ନିଜକୁ ଭାଇ-ଭାଇ ହିଁ କହୁଛନ୍ତି । ତେଣୁ ବାବା ବସି ପିଲାମାନଙ୍କୁ ବୁଝାଉଛନ୍ତି । ସମସ୍ତଙ୍କୁ ତ ବୁଝାଉ ନାହାଁନ୍ତି । ଗୀତାରେ ମଧ୍ୟ ଲେଖାଯାଇଛି ଭଗବାନୁବାଚ । କାହା ପ୍ରତି? ସମସ୍ତେ ତ ଭଗବାନଙ୍କର ସନ୍ତାନ । ଭଗବାନ ପିତା ଅଟନ୍ତି ତେବେ ଭଗବାନଙ୍କର ସନ୍ତାନ ସମସ୍ତେ ଭାଇ-ଭାଇ ଅଟନ୍ତି । ଭଗବାନ ହିଁ ବୁଝାଇଥିବେ । ରାଜଯୋଗ ଶିଖାଇଥିବେ । ଏବେ ତୁମମାନଙ୍କର ବୁଦ୍ଧିର ତାଲା ଖୋଲିଛି, ତୁମ ବ୍ୟତୀତ ଏହିପରି ଚିନ୍ତନ ଆଉ କାହାର ମଧ୍ୟରେ ଆସିବ ନାହିଁ । ଯେଉଁମାନଙ୍କୁ ସନ୍ଦେଶ ମିଳିବ ସେମାନେ ସ୍କୁଲକୁ ଯାଉଥିବେ ଏବଂ ପାଠ ମଧ୍ୟ ପଢିଚାଲିଥିବେ । ଭାବିବେ ଯେ ପ୍ରଦର୍ଶନୀ ତ ଦେଖିଲୁ, ଏବେ ଯାଇ ଅଧିକ ଶୁଣିବୁ । ପ୍ରଥମ ମୁଖ୍ୟ କଥା ହେଉଛି ଜ୍ଞାନର ସାଗର ପତିତ-ପାବନ, ଗୀତା ଜ୍ଞାନ ଦାତା ଶିବ ଭଗବାନୁବାଚ । ସେମାନେ ଜାଣନ୍ତୁ ଯେ ଏହାଙ୍କୁ କିଏ ଶିଖାଉଛନ୍ତି, ବୁଝାଉଛନ୍ତି । ସିଏ ସୁପ୍ରିମ ସୋଲ ଅର୍ଥାତ୍ ପରମାତ୍ମା୍‌, ଜ୍ଞାନ ସାଗର ନିରାକାର ଅଟନ୍ତି । ସିଏ ହିଁ ସତ୍ୟ । ସିଏ ସତ୍ୟ ହିଁ କହିବେ, ପୁଣି ଏଥିରେ କୌଣସି ପ୍ରଶ୍ନ ଉଠିପାରିବ ନାହିଁ । ତୁମେ ସତ୍ୟ ବାବାଙ୍କ ଉପରେ ସବୁ ଛାଡି ଦେଇଛ । ତେବେ ପ୍ରଥମେ ଏହି କଥା ଉପରେ ବୁଝାଇବାକୁ ହେବ ଯେ ଆମକୁ ପରମପିତା ପରମାତ୍ମା ବ୍ରହ୍ମାଙ୍କ ଦ୍ୱାରା ରାଜଯୋଗ ଶିଖାଉଛନ୍ତି । ଏହା ରାଜପଦ ଅଟେ, ଯାହାଙ୍କର ନିଶ୍ଚୟ ହୋଇଯିବ ଯେ ଯିଏ ସମସ୍ତଙ୍କର ପିତା ଅଟନ୍ତି, ସେହି ପାରଲୌକିକ ବାବା ବସି ବୁଝାଉଛନ୍ତି, ବାବା ହିଁ ସବୁଠାରୁ ବଡ ଅଥରିଟୀ ଅର୍ଥାତ୍ ଅଧିକାରୀ । ତେଣୁ ଅନ୍ୟ କୌଣସି ପ୍ରଶ୍ନ ଉଠିପାରିବ ନାହିଁ । ସିଏ ହେଉଛନ୍ତି ପତିତ-ପାବନ । ସିଏ ଯେବେ ଏଠାକୁ ଆସୁଛନ୍ତି ତେବେ ନିଶ୍ଚିତ ନିଜ ସମୟରେ ଆସୁଥିବେ । ତୁମେ ଦେଖୁଛ ମଧ୍ୟ ଏହା ସେହି ମହଭାରତ ଲଢେଇ । ବିନାଶ ପରେ ପୁଣି ନିର୍ବିକାରୀ ଦୁନିଆ ହେବ । ଏକଥା ମନୁଷ୍ୟମାନେ ଜାଣିନାହାଁନ୍ତି ଯେ ଭାରତ ହିଁ ନିର୍ବିକାରୀ ଥିଲା । ତାଙ୍କର ବୁଦ୍ଧି ଖୋଲୁନାହିଁ । ଗଡରେଜ୍‌ର ତାଲା ଲାଗିଯାଇଛି । ତାର ଚାବି କେବଳ ବାବାଙ୍କ ପାଖରେ ହିଁ ଅଛି ସେଥିପାଇଁ ଏକଥା କେହି ଜାଣି ନାହାଁନ୍ତି ଯେ ତୁମକୁ କିଏ ପାଠ ପଢାଉଛନ୍ତି । ଭାବୁଛନ୍ତି ଏହି ବ୍ରହ୍ମାବାବା ପଢାଉଛନ୍ତି, ସେଥିପାଇଁ ଟିପ୍ପଣୀ କରି କିଛି କହିଦେଉଛନ୍ତି । ତେଣୁ ପ୍ରଥମେ ଏକଥା ବୁଝାଅ - ଏଥିରେ ଲେଖାଯାଇଛି ଶିବଭଗବାନୁବାଚ । ସିଏ ହିଁ ସତ୍ୟ । ଶିବବାବା ହେଉଛନ୍ତି ଜ୍ଞାନର ସାଗର । ସୃଷ୍ଟିର ଆଦି-ମଧ୍ୟ-ଅନ୍ତର ରହସ୍ୟ ବୁଝାଉଛନ୍ତି । ଏହି ଶିକ୍ଷା ଏବେ ତୁମକୁ ବେହଦର ବାବାଙ୍କଠାରୁ ମିଳୁଛି । ସିଏ ହିଁ ସୃଷ୍ଟିର ରଚୟିତା, ପତିତ ସୃଷ୍ଟିକୁ ପାବନ କରାଉଛନ୍ତି । ପ୍ରଥମେ ବାବାଙ୍କର ହିଁ ପରିଚୟ ଦେବାକୁ ହେବ । ପରମପିତା ପରମାତ୍ମାଙ୍କ ସହିତ ତୁମର କେଉଁ ସମ୍ବନ୍ଧ ରହିଛି । ସିଏ ନରରୁ ନାରାୟଣ ହେବାର ସତ୍ୟ ଜ୍ଞାନ ଦେଉଛନ୍ତି । ପିଲାମାନେ ଜାଣିଛନ୍ତି ଯେ ବାବା ସତ୍ୟ ଅଟନ୍ତି, ଯିଏକି ସତ୍ୟରାଷ୍ଟ୍ର ତିଆରି କରୁଛନ୍ତି । ତୁମେ ଏଠାକୁ ଆସିଛ ନରରୁ ନାରାୟଣ ହେବା ପାଇଁ । ବାରିଷ୍ଟର ପାଖକୁ ଗଲେ ବୁଝିବେ ଯେ ଆମେ ବାରିଷ୍ଟର ହେବାକୁ ଆସିଛୁ । ଏବେ ତୁମର ନିଶ୍ଚୟ ଆସୁଛି ଯେ ଆମକୁ ଭଗବାନ ପାଠ ପଢାଉଛନ୍ତି । କେହି ନିଶ୍ଚୟ କଲେ ମଧ୍ୟ ପୁଣି ସଂଶୟ ବୁଦ୍ଧି ହୋଇଯାଉଛନ୍ତି, ତେଣୁ ତାଙ୍କୁ ସମସ୍ତେ କହିଥାନ୍ତି ଯେ ତୁମେ ତ କହୁଥିଲ - ଆମକୁ ଭଗବାନ ପଢାଉଛନ୍ତି । ପୁଣି ଭଗବାନଙ୍କୁ କାହିଁକି ଛାଡି ଆସିଲ? ସଂଶୟ ଆସିବା ଦ୍ୱାରା ହିଁ ପଳାଇଯାଉଛନ୍ତି । କୌଣସି ନା କୌଣସି ବିକର୍ମ କରୁଛନ୍ତି । ଭଗବାନୁବାଚ - କାମ ବିକାର ମହାଶତ୍ରୁ ଅଟେ, ଏହା ଉପରେ ବିଜୟ ପ୍ରାପ୍ତ କରିବା ଦ୍ୱାରା ତୁମେମାନେ ଜଗତଜିତ୍ ହେବ । ଯେଉଁମାନେ ପାବନ ହେବେ ସେମାନେ ପାବନ ଦୁନିଆକୁ ଯିବେ । ଏଠାରେ ରାଜଯୋଗର ହିଁ କଥା ରହିଛି, ତୁମେମାନେ ଯାଇ ରାଜତ୍ୱ କରିବ । ବାକି ଯେଉଁ ଆତ୍ମାମାନେ ଅଛନ୍ତି ସେମାନେ ନିଜର ହିସାବ କିତାବ ଚୁକ୍ତ କରି ଘରକୁ ଚାଲିଯିବେ । ଏହା ବିନାଶର ସମୟ ଅଟେ । ବର୍ତ୍ତମାନ ବୁଦ୍ଧି କହୁଛି - ସତ୍ୟଯୁଗର ସ୍ଥାପନା ନିଶ୍ଚିତ ହେବ । ପାବନ ଦୁନିଆ ସତ୍ୟଯୁଗକୁ କୁହାଯାଉଛି । ବାକି ସମସ୍ତେ ମୁକ୍ତିଧାମକୁ ଚାଲିଯିବେ । ସେମାନଙ୍କୁ ପୁଣି ନିଜ ପାର୍ଟ ରିପିଟ୍ କରିବାକୁ ହେବ । ତୁମେମାନେ ମଧ୍ୟ ପବିତ୍ର ହେଉଛ ପବିତ୍ର ଦୁନିଆର ମାଲିକ ହେବା ପାଇଁ । ନିଜର ପୁରୁଷାର୍ଥ କରୁଛ ତୁମେମାନେ ନିଜକୁ ମଧ୍ୟ ମାଲିକ ଭାବିବ ନା । ପ୍ରଜା ମଧ୍ୟ ମାଲିକ ଅଟନ୍ତି । ଏବେ ପ୍ରଜା ମଧ୍ୟ କହୁଛନ୍ତି ନା - ଆମର ଭାରତ । ତୁମେମାନେ ଜାଣିଛ ଆମେ ସମସ୍ତେ ନର୍କବାସୀ ଅଟୁ । ଏବେ ଆମେ ମାନେ ସ୍ୱର୍ଗବାସୀ ହେବା ପାଇଁ ରାଜଯୋଗ ଶିଖୁଛୁ । ସମସ୍ତେ ତ ସ୍ୱର୍ଗବାସୀ ହେବେ ନାହିଁ । ବାବା କହୁଛନ୍ତି ଯେବେ ଭକ୍ତି ମାର୍ଗ ପୂର୍ଣ୍ଣ ହେବ ତେବେ ଯାଇ ମୁଁ ଆସିବି । ମୋତେ ହିଁ ଆସି ସବୁ ଭକ୍ତମାନଙ୍କୁ ଭକ୍ତିର ଫଳ ଦେବାକୁ ହେବ । ଭକ୍ତମାନେ ତ ଅଧିକ ସଂଖ୍ୟାରେ ଅଛନ୍ତି ନା । ସମସ୍ତେ ଡାକିଥା’ନ୍ତି ଗଡ୍ ଫାଦର୍ ଅର୍ଥାତ୍ ହେ ପ୍ରଭୁ । ଭକ୍ତଙ୍କର ମୁଖରୁ ଓ ଗଡ ଫାଦର, ହେ ଭଗବାନ - ଏହା ନିଶ୍ଚିତ ବାହାରିବ । ଏବେ ଭକ୍ତି ଏବଂ ଜ୍ଞାନ ମଧ୍ୟରେ ବହୁତ ପାର୍ଥକ୍ୟ ରହିଛି । ତୁମ ମୁଖରୁ କେବେ ହେ ଈଶ୍ୱର, ହେ ଭଗବାନ ବାହାରିପାରିବ ନାହିଁ । ମନୁଷ୍ୟମାନଙ୍କର ତ ଏହା ଅଧାକଳ୍ପର ଅଭ୍ୟାସ ରହିଛି । ତୁମେମାନେ ଜାଣିଛ ଯେ ଭଗବାନ ଆମର ବାବା ଅଟନ୍ତି, ତୁମକୁ ହେ ବାବା କହିବାର ଆବଶ୍ୟକତା ନାହିଁ । ବାବାଙ୍କଠାରୁ ତୁମକୁ ବର୍ସା ନେବାକୁ ହେବ । ପ୍ରଥମେ ଏହି ନିଶ୍ଚୟ ହେଉ ଯେ ଆମେମାନେ ବାବାଙ୍କଠାରୁ ବର୍ସା ନେଉଛୁ । ବାବା ପିଲାମାନଙ୍କୁ ବର୍ସା ନେବା ପାଇଁ ଅଧିକାରୀ କରାଉଛନ୍ତି । ଶିବବାବା ସତ୍ୟ ପିତା ଅଟନ୍ତି ନା । ବାବା ଜାଣିଛନ୍ତି ଯେ ମୁଁ ଯେଉଁ ସନ୍ତାନମାନଙ୍କୁ ଜ୍ଞାନ-ଅମୃତ ପିଆଇ, ଜ୍ଞାନ-ଚିତା ଉପରେ ବସାଇ ବିଶ୍ୱର ମାଲିକ ଦେବତା କରାଇଥିଲି ସେହିମାନେ ହିଁ କାମ-ଚିତା ଉପରେ ବସି ଭସ୍ମିଭୂତ ହୋଇଗଲେଣି । ଏବେ ମୁଁ ପୁଣି ଜ୍ଞାନ ଚିତା ଉପରେ ବସାଇ, ଘୋର ଅଜ୍ଞାନ ନିଦ୍ରାରୁ ଜାଗ୍ରତ କରାଇ ସ୍ୱର୍ଗକୁ ନେଇଯାଉଛି ।</p>
        </section>
    </div>
    <footer>
        <p>Butupali, Boudh(762014), Odisha</p>
    </footer>
</body>
</html>
